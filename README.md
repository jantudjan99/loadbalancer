# Otkrivanje i uravnoteživanje opterećenja web usluga

### Diplomski rad

Autor: Jan Tuđan

Mentor: doc. dr. sc. Nikola Tanković (ntankovic.unipu.hr)

[Fakultet informatike u Puli](https://fipu.unipu.hr/)


**Sažetak**

Rješavanje problema opterećenja ključno je za osiguravanje visoke dostupnosti i performansi web aplikacija. Kada veliki broj korisnika pristupa web stranici ili aplikaciji istovremeno, postoji velika mogućnost da će se sustav preopteretiti, što može dovesti do sporog odgovora ili čak potpunog prekida usluge. Upravljanje ovim opterećenjem postaje kritičan zadatak za održavanje stabilnosti i pouzdanosti online usluga. U svijetu web usluga, jedan od ključnih izazova je efikasno otkrivanje opterećenja na poslužiteljima. Ovo otkrivanje omogućava sustavu da prepozna kada je pojedini poslužitelj preopterećen i treba preusmjeriti dio zahtjeva na druge resurse. Algoritmi za uravnotežavanje opterećenja igraju ključnu ulogu u ovom procesu. Njihova svrha je pravedno raspodijeliti zahtjeve između dostupnih poslužitelja, uzimajući u obzir njihov trenutni kapacitet i opterećenje. Uravnoteživanje opterećenja je vitalna komponenta za skaliranje i održavanje web aplikacija i usluga u suvremenom digitalnom okruženju. Pravilno implementirani algoritmi za uravnotežavanje opterećenja omogućuju efikasno upravljanje prometom, minimizirajući rizik od preopterećenja i osiguravajući bolje korisničko iskustvo.

